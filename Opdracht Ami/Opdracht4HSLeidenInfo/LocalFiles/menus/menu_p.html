<div id="menu_p">
		<h2>Propedeuse</h2>
		<p>Een opleiding in het hoger beroepsonderwijs bestaat uit een propedeuse (een jaar) en een hoofdfase (drie jaar). De propedeuse, het eerste jaar, is bedoeld om je een overzicht te geven van de hele studie. Bovendien doe je in dat eerste jaar indrukken op over de beroepen waarvoor je wordt opgeleid. Dat geeft je de kans bij jezelf na te gaan of je de opleiding leuk vindt en of het bijbehorende toekomstbeeld je aanstaat. En natuurlijk of je er geschikt voor bent! Pakt dat allemaal positief uit, dan ga je na de propedeuse verder met de hoofdfase van de studie MWD.</p>
		
		<b>Studiebegeleiding</b>
		
		<p>Studiebegeleiding vinden wij erg belangrijk! Tijdens het eerste jaar heb je twee gesprekken met een docent. Zie het als een soort functioneringsgesprek, waarbij je niet alleen de stand van zaken met elkaar bespreekt, maar ook afspraken maakt over hoe je het beter aan kunt pakken. Studeren, samenwerken en dergelijke komen ook aan de orde tijdens de begeleidingsgesprekken over je studieloopbaan. Dat zijn groepsgesprekken voor veertien studenten tegelijk.</p>
		
		<b>Studiepunten</b>
		
		<p>In een studiejaar kun je 60 studiepunten oftewel European Credits (EC) halen. Een EC staat gelijk aan 28 studie-uren. Met 60 EC behaal je het getuigschrift voor het eerste studiejaar, de propedeuse. De hoofdfase telt 180 EC.</p>
		
		<b>Studieadvies</b>
		
		<p>Aan het eind van het eerste jaar krijg je van je begeleidend docent, na overleg met jou, een studieadvies. Het wordt een bindend afwijzend studieadvies wanneer je minder dan 40 EC (van de 60) en/of bepaalde essentiÃ«le studie onderdelen niet hebt behaald. Je mag dan je opleiding aan Hogeschool Leiden niet voortzetten.</p>
</div>