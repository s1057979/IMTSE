<div id="menu_sa">
	<h2>Verschillen tussen stage en afstuderen</h2>
	<p>Op het eerste gezicht lijkt er weinig verschil te zijn tussen stage en afstuderen. Bij beide modulen gaat een student ongeveer 20 weken in het beroepenveld aan het werk en schrijft de student hierover een verslag. Er zijn echter een aantal essentiële verschillen:
	
	<ul>
		<li>Bij het afstuderen bewijst een student dat hij als beroepsprofessional kan functioneren. De bewijslast hiervoor ligt bij de student. Tijdens de stage functioneert de student op een lager niveau.</li>
		<li>De tijdsplanning tijdens het afstuderen is veel minder flexibel dan bij de stage. De afstudeerdata liggen vast en daarbij alle andere activiteiten, beschreven in paragraaf 7.4. Het is de verantwoordelijkheid van de student dat deze planning wordt gevolgd.</li>
		<li>Het eerste gesprek tijdens het afstuderen vindt eerder plaats dan bij de stage. De student moet dus sneller het afstudeerplan hebben geschreven dan dat bij het stageplan het geval was.</li>
		<li>
		Tien weken na de start van het afstuderen heeft de student al een groot deel van het afstudeerverslag geschreven. Dit is noodzakelijk aangezien het eindverslag in week 17 klaar moet zijn.</li>
		<li>De student geeft tijdens de afstudeerzitting een presentatie over zijn afstudeeropdracht. Tijdens deze presentatie kan een gecommitteerde de student mede beoordelen.</li>
		</ul>
	</p>
	
	<h2>Voorwaarden om te kunnen afstuderen</h2>
	
	<p>Om te beginnen met de afstudeeropdracht, dient de student tenminste 207 EC (zie ook OER) van de opleiding (major + minor(s)) zijn toegekend.
	Daarnaast dienen de afstudeeropdracht en de afstudeerplaats te zijn goedgekeurd door de studieloopbaanbegeleider van de student en een tweede docent.
	Voor een afstudeeropdracht in het buitenland geldt dat de opdracht pas definitief is goedgekeurd als de student aan deze onderstaande eisen voldoet (extra eisen, bovenstaande eisen blijven van kracht):
	
	<ul>
	<li>de student heeft toestemming gekregen van het hoofd van de opleiding om aan deze buitenlandse afstudeeropdracht te mogen beginnen</li>
	<li>het student heeft het "my safety" formulier ondertekend en ingeleverd bij de afstudeercoördinator</li>
	</ul></p>
	
	<p>Om de kans op het slagen van het afstuderen voor zowel afstudeerverlener, de student als de opleiding optimaal te laten zijn, is er een aantal eisen gesteld aan de afstudeerplaats. Deze eisen zijn (maar niet beperkt tot):
	<ul>
	<li>eigen werkplek voor de student die voldoet aan de ARBO-eisen,</li>
	<li>binnen de organisatie is een afstudeerbegeleider belast met de begeleiding
	(zowel inhoudelijk als organisatorisch) van de student. 
	Deze afstudeerbegeleider heeft regelmatig contact met de student en neemt deel aan de evaluatiegesprekken,</li>
	<li>de afstudeerbegeleider zorgt voor committent vanuit de organisatie met betrekking tot het afstuderen en de afstudeeropdracht,</li>
	<li>dit committent wordt middels een afstudeercontract vastgelegd. De verantwoordelijkheid voor het afsluiten van een afstudeercontract ligt bij de student en de stageverlener. Een voorbeeld van een goed stage/afstudeercontract is weergegeven in bijlage II. Mocht je gebruik maken van een ander stagecontract en heb je vragen, neem dan contact op met de afstudeercoördinator.</li>
	</ul>
	</p>

</div>