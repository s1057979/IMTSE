<div id="menu_m">
	<h2>Minoren volgen bij Hogeschool Leiden</h2>
	
	<p>Alle bacheloropleidingen van Hogeschool Leiden bestaan uit een major en één of meer minoren. De major is het hoofdprogramma van minimaal 180 en maximaal 210 studiepunten. Voor je diploma heb je in totaal 240 studiepunten nodig. Naast het hoofdprogramma vul je de overige 30-60 studiepunten daarom in met één of meer minor(en).</p>
	
	<b>Wat zijn minoren?</b>
	
	<p>Minoren zijn keuzevakken die je in het tweede, derde of vierde studiejaar kunt volgen. Met de keuze voor een minor kun je zelf richting geven aan je studie. Je krijgt dus de kans om je te ontwikkelen zoals jij wilt. Er zijn verschillende mogelijkheden.
	
	Zo kun je kiezen voor een specialisatieminor binnen je eigen opleiding (opleidingsminor) of voor een verbredende minor bij een andere opleiding (open minor). Je kunt er ook voor kiezen om je minor te volgen bij een andere (inter)nationale hogere onderwijsinstelling. Minoren van Nederlandse hogescholen vind je op kiesopmaat.nl.
	
	Je kunt je vrije keuzeruimte ook helemaal zelf invullen. Bijvoorbeeld als je een tijdje in het buitenland wilt studeren. Neem dan contact op met het International Office. Voorwaarde is wel dat het te maken heeft met je beroepsontwikkeling. Ook moet de stof van voldoende inhoudelijk niveau zijn. Hiervoor moet je altijd toestemming krijgen van de examencommissie van je eigen opleiding.</p>
</div>